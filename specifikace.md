Pokud je požadováno přemístění nákladu z jednoho místa do druhého, vozík si materiál vyzvedne do 1 minuty.

- UNSPECIFIED_SUBJECT, u spojení "je požadováno" není zcela jisté, co má představovat.
- AMB_SUBJECT, není zřejmé jaké lokace jsou myšleny "místem".
- AMB_STATEMENT, výrazy "náklad" a "materiál" označují to stejné (v této větě mají stejný význam).
- AMB_REFERENCE, vztažný bod pro časový limit "do 1 minuty" není zcela zřejmý.
- OMISSION, ve větě "vozík si materiál vyzvedne do 1 minuty" není kvůli časové podmínce zcela zřejmá hranice mezi příčinou a důsledkem, a chybí tak jejich jasné vymezení.

*Pokud je vystaven požadavek na přemístění materiálu z jedné stanice do druhé a vozík si přijede odpovídající materiál do 1 minuty od vystavení tohoto požadavku vyzvednout, daný materiál je na vozík naložen.*

Pokud se to nestihne, materiálu se nastavuje prioritní vlastnost.

- AMB_REFERENCE, ve spojení "se to nestihne" není zcela zřejmé, co se nestihne.
- AMB_REFERENCE, není explicitně uvedeno, jakému "materiálu".
- AMB_SUBJECT, není zcela jasné, k čemu se vztahuje "prioritní vlastnost".

*Pokud vozík nestihne přijet vyzvednout materiál, pro který je vystaven požadavek na přemístění z jedné stanice do druhé, do 1 minuty od vystavení tohoto požadavku, je tomuto požadavku nastavena prioritní vlastnost určující přednostní přemístění odpovídajícího materiálu.*

Každý prioritní materiál musí být vyzvednutý vozíkem do 1 minuty od nastavení prioritního požadavku.

- AMB_STATEMENT, "každý" je v tomto případě nadbytečné.
- AMB_SUBJECT, není zcela jasné, co je myšleno "prioritním materiálem".
- DANGLING_ELSE, není specifikováno, co se stane, pokud vozík do 1 minuty materiál nevyzvedne.
- OMISSION, ve větě "musí být vyzvednutý vozíkem do 1 minuty od nastavení prioritního požadavku" není kvůli časové podmínce zcela zřejmá hranice mezi příčinou a důsledkem, a chybí tak jejich jasné vymezení.
- AMB_STATEMENT, není zcela zřejmé, co znamená "nastavení prioritního požadavku".

*Pokud si vozík přijede vyzvednout materiál, pro který je vystaven požadavek na přemístění z jedné stanice do druhé, který má nastavenu prioritní vlastnost určující prednostní přemístění tohoto materiálu, do 1 minuty od nastavení této prioritní vlastnosti onomu požadavku, je daný materiál na vozík naložen. Pokud si vozík nepřijede vyzvednout materiál, pro který je vystaven požadavek na přemístění z jedné stanice do druhé, který má nastavenu prioritní vlastnost určující prednostní přemístění tohoto materiálu, do 1 minuty od nastavení této prioritní vlastnosti onomu požadvku, je vyvolána výjimka zpracování tohoto požadavku.*

Pokud vozík nakládá prioritní materiál, přepíná se do režimu pouze-vykládka.

- AMB_STATEMENT, výraz "nakládá" není zcela konzistentní s předcházejícím textem.
- AMB_SUBJECT, není zcela jasné, co je myšleno "prioritním materiálem".
- AMB_SUBJECT, nemusí být zcela zřejmé, k jaké činnosti se režim vztahuje.
- AMB_REFERENCE, nemusí být zcela jasné, co se přepíná do režimu pouze vykládka.
- DANGLING_ELSE, není explicitně řečeno, co se děje v případě v opačném případě (při nakládání materiálu vstaženého k požadavku na přemístění bez prioritní vlastnosti přemístění).

*Pokud si vozík přijede vyzvednout materiál, pro který je vystaven požadavek na přemístění z jedné stanice do druhé, který má nastavenu prioritní vlastnost určující prednostní přemístění tohoto materiálu, dochází k přepnutí tohoto vozíku do pracovní režimu pouze-vykládka. Pokud si vozík přijede vyzvednout materiál, pro který je vystaven požadavek na přemístění z jedné stanice do druhé, který nemá nastavenu prioritní vlastnost určující prednostní přemístění onoho materiálu, k přepnutí tohoto vozíku do pracovní režimu pouze-vykládka nedochází.*

V tomto režimu zůstává, dokud nevyloží všechen takový materiál.

- AMB_REFERENCE, nemusí být zcela jasné na co odkazuje výraz "v tomto režimu".
- AMB_REFERENCE, nemusí být zcela zřejmé, kdo/co zůstává v "tomto režimu".
- AMB_STATEMENT, výraz "všechen" je lehce zavádějící, jelikož dle specifikace chování může mít vozík v jeden okamžik rozpracován pouze jeden požadavek na přemístění, jenž má nastavenu prioitní vlastnost určující přednostní přemístění materiálu, neboť po vyzvednutí takového materiálu se přepne do řežimu pouze-vykládka a tedy žádný další materiál s přioritním požadavkem naložit nemůže.
- AMB_REFERENCE, nemusí být zcela jaký materiál je myšlen výrazem "takový materiál".
- DANGLING_ELSE, není explicitně řečeno, co se stane po vyložení veškerého materiálu vztaženého k požadavku na přemístění s prioritní vlastností přemístění.

*Vozík zůstává v pracovním režimu pouze-vykládka, dokud nevyloží materiál, jenž je identifikován požadavkem na přemístění z jedné stanice do druhé, který má nastavenu prioritní vlastnost určující přednostní přemístění tohoto materiálu. Pokud vozík vyloží materiál, jenž je identifikován požadavkem na přemístění z jedné stanice do druhé, který má nastavenu prioritní vlastnost určující přednostní přemístění tohoto materiálu, přepne se do původního normálního pracovního režimu (výchozího pro všechny požadavky na přemístění materiálu).*

Normálně vozík během své jízdy může nabírat a vykládat další materiály v jiných zastávkách.

- AMB_STATEMENT, není zcela zřejmé, co znamená "normálně".
- AMB_STATEMENT, výraz "nabírat" není konzistentní s předcházejícím textem.
- DANGLING_ELSE, není explicitně řečeno, co se děje v pracovním režimu vozíku pouze-vykládka.
- AMB_SUBJECT, nemusí být zřejmé, co jsou "jiné zastávky".
- AMB_STATEMENT, výraz "zastávka" není konzistentní.

*Pokud je vozík ve výchozím normálním pracovním režimu (není v režimu pouze-vykládka), může během své jízdy vyzvedávat další materiály v libovolných stanicích a může také materiály vykládat v jejich odpovídajících cílových stanicích. Pokud je vozík v pracovním reřimu pouze-vykládka, nemůže žádné materiály vyzvedávat a smí materiály pouze vykládat v odpovídajících cílových stanicích.*

Na jednom místě může vozík akceptovat nebo vyložit jeden i více materiálů.

- AMB_SUBJECT, není zcela zřejmé, co je myšleno "místem".
- AMB_STATEMENT, výraz "akceptovat" není konzostentní s přecházejícím textem.
- AMB_LOGIC, spojka "nebo" může působit lehce zavádějícím dojmem, i když je použita ve správněm poměru (slučovacím).

*V jedné stanici může vozík vyzvedávat i vykládat jeden i více materiálů.*

Pořadí vyzvednutí materiálů nesouvisí s pořadím vytváření požadavků.

- AMB_STATEMENT, v daném větě je lepší namísto výrazu "vyzvednutí" použít výraz "vyzvedávání".
- AMB_STATEMENT, spojení "vytváření požadavků" není konzistentní s předchozím textem.
- AMB_SUBJECT, nemusí být zcela zřejmé k čemu se "požadavek" vztahuje (myšleno jako požadavek na co).

*Pořadí vyzvedávání materiálů nesouvisí s pořadím vystavování požadavků na přemísťování těchto materiálů z jedné stanice na druhou.*

Vozík neakceptuje materiál, pokud jsou všechny jeho sloty obsazené nebo by jeho převzetím byla překročena maximální nosnost.

- AMB_STATEMENT, výraz "neakceptuje" není konzistentní s předchozím textem.
- AMB_STATEMENT, výraz "převzetím" není zcela konzistentní s předchozím textem.
- AMB_SUBJECT, nemusí být zřejmé, k čemu se vztahuje "maximální nosnost".

*Pokud jsou všechny sloty vozíku obsazené nebo by vyzvednutí materiálu tímto vozíkem způsobilo překročení maximální nosnosti tohoto vozíku, tento vozík nemůže onen materiál vyzvednout.*
